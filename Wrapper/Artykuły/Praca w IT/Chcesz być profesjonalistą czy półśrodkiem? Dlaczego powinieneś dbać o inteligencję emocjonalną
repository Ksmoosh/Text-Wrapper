Wyobraź sobie: przychodzisz do pracy a szef mówi, że masz przygotować się na spotkanie z klientem. Nigdy w życiu nie myślałeś, że poza odpisywaniem “u mnie działa” w ogóle zobaczysz go na oczy. Przygotowujesz się merytorycznie, masz w małym paluszku każdy możliwy scenariusz rozwiązania problemu klienta. Idziesz na spotkanie, siadasz cicho i zaczynasz słuchać co mówi dyrektor. Nie pasuje Ci jego logika myślenia, zbierasz uwagi i czekasz na moment, w którym powiesz gdzie się pomylił.

Piotr Czech. Konsultant w firmie VLOG, gdzie wspiera rozwój oprogramowania u klientów. Budował systemy oparte o RODO oraz mobilne systemy telemetryczne zbierające i przetwarzający dane o kierowcach w celu obniżenia ubezpieczeń, między zadaniami na poprawianie bugów. Entuzjasta podejść architektonicznych w systemach oraz budowania wydajnych rozwiązań opartych o platformę .NET poprzez eksplorację nowych technik oraz uczenie innych… i gonienie ich, jeśli nie przykładają się do kodu.
Fakty lecą szybciej niż kule z kałasznikowa i trafiają celniej niż katiusze. Jesteś zadowolony z tego, że wyprowadziłeś klienta z błędu! Będzie Ci za to wdzięczny! Na drugi dzień dowiadujesz się, że klient nie chce, aby “buc”, który przyszedł i pozjadał wszystkie rozumy pracował nad jego projektem. Zastanawiasz co właśnie się stało, dlaczego ludzie nie lubią być wyprowadzeni z błędu?
Czym jest EQ i po co je rozwijać?
Inteligencję emocjonalną (EQ) można wytłumaczyć jako sposób w jaki traktujesz innych oraz w jak chcesz być traktowany. Rozumienie i nazywanie uczuć swoich oraz innych pozwala chłodno ocenić jak trzeba zareagować w danej sytuacji, aby nie zaszkodzić sobie oraz innym. Wytrenowanie tej umiejętności pozwala usuwać problemy proaktywnie (często przez brak panowania nad swoimi emocjami odpowiadamy pod wpływem emocji, czyli reaktywnie).
Innym aspektem jest szybkie “profilowanie” danej osoby, co pozwala indywidualnie podejść do każdej jednostki oraz usuwać z życia toksyczne osoby. Rozumienie procesów jakie zachodzą w naszej głowie i ciele, czyli jak mózg oszukuje nas, pozwala również unikać błędów poznawczych.
Osoby z bardzo wysokim IQ są wydajniejsze od osób z średnim IQ o około 20%, zarazem osoby z średnim IQ są o 70% wydajniejsze od tych z bardzo niskim IQ. Za 58% wydajności w pracy odpowiada inteligencja emocjonalna.
Dwie kompetencje EQ
Można ją podzielić na dwie kompetencje. Osobistą oraz społeczną. 
Pierwsza pozwala zrozumieć dlaczego zachowujemy się tak a nie inaczej. Daje też możliwość poznania swoich mocnych oraz słabych stron, budowania dyscypliny, rozumienia strachu czy brania odpowiedzialności za swoje zachowanie i życie.
Druga pozwala na efektywną interakcje z innymi, tworzenie relacji, unikanie hipokryzji, branie odpowiedzialności za innych poprzez realizację celów oraz pragnień innych. Kompetencje osobistą dzielimy na samoświadomość oraz odpowiedzialność za własne życie, a społeczną na świadomość społeczną i kontakty międzyludzkie.
Samoświadomość
Wyobraź sobie. Jak się czujesz, kiedy ktoś Cię pochwali? A jak się czujesz, gdy ktoś Cię zgani? Potrafisz opisać swoje uczucia? Gratulację! Należysz do 36% społeczeństwa, które rozumie jak opisać swoje uczucia.
Samoświadomość jest właśnie rozumieniem co dzieje się z nami podczas emocji, dzięki temu jesteśmy w stanie zahamować pierwotne instynkty i odpowiedzieć w racjonalny sposób na daną sytuację. 
Dzieje się tak ponieważ reakcja na daną sytuację rozpoczyna się od rdzenia kręgowego (bramy do mózgu) i przechodzi przez układ limbiczny, gdzie odczuwamy emocje. Gdy nie panujemy nad swoimi emocjami reakcja bazuje tylko i wyłącznie na tej części mózgu, przy pominięciu części mózgu odpowiedzialnej za racjonalne myślenie ponieważ przygotowywujemy się do obrony przez co wyłączamy hamulce m.in moralne.
Kluczem jest zrozumienie jak reagujemy na daną sytuację, aby mózg nie wszedł w tryb domyślny, przez co przechodzimy do odpowiedzialności.
Odpowiedzialność za własne życie
Ten aspekt reguluje jak się zachowamy. Paraliżuje Cię strach? Chcesz zrewanżować się na oponencie tu i teraz? Dzieje się tak, ponieważ gdy doświadczamy pierwszy raz danej sytuacji mózg nie wie co ma robić i w dużej mierze wybierze czy mamy uciekać, sparaliżuje nas lub zaczniemy walczyć. Wszystko zależy od tego jak nasz mózg potraktuje daną sytuację.
Kevin Dutton podczas badań nad świadomością m.in psychopatów odróżnił psychopatę od przeciętnej osoby tym w jaki sposób oboje reagują na skrajne sytuacje. Badano tym sposobem żołnierzy jednostek specjalnych. Tam gdzie reakcja emocjonalna na wykresie u zwykłego człowieka to Mount Everest, tam u żołnierza jest to płaska linia. 
Jedynym sposobem na wzrost opanowania jest nieustanne wystawianie się na konkretny bodziec. Chcesz przestać czuć strach? Wystawiaj się na niego, jeśli nie jesteś psychopatą, który potrafi wyłączyć emocje to trzeba ćwiczyć.
Świadomość społeczna
Świadomość społeczna jest tym samym co samoświadomość, tylko w tym wypadku odczuwamy prawdziwe emocje drugiej osoby. Ludzie mogą kłamać, ale prawdziwych emocji nie jesteśmy w stanie ukryć.
Biorąc przykład z mojego życia, poznałem inteligentną osobę, los chciał, że obdarzył ją dodatkowo bardzo wysokim ego, przez co dogadanie się z nią graniczyło z cudem. W takiej sytuacji są trzy wybory: tolerujesz, uczysz lub zostawiasz. Którą wybrać? Zależy od sytuacji, jednak przeważnie zostawiamy w spokoju daną osobę i sami odchodzimy. Nie ma sensu tracić czasu na toksyczną znajomość. 
To samo tyczy się pracy w toksycznym środowisku. Gadanie, że coś się zmieni jest tylko i wyłącznie wymówką ze względu na to, że boimy się stracić. Jest to zarazem jeden z błędów poznawczych.
Kontakty międzyludzkie
Ostatnia umiejętność łączy wszystkie powyżej. Długotrwałe budowanie przyjaźni czy znajomości jest trudne, zwłaszcza w biznesie, gdzie konflikty są na porządku dziennym. Opanowanie i rozwaga a zarazem dążenie do sytuacji “win-win lub brak współpracy” jest wymagane.
Bardzo niepowszechnym, a zarazem powszechnym mechanizmem wśród osób, które zrozumiały jak działają relacje, jest dawanie bez oczekiwania czegoś w zamian. Przykładem takiej sytuacji jest ten tekst. Siedząc w zaciszu swojego domu piszę go, abyś mógł nauczyć się czegoś nowego.
EQ w codziennej pracy
Możesz zastanawiać się po co uczyć się takiej umiejętności? Zadam Ci kilka pytań.
1. Wolałbyś być zatrudniony z polecenia czy przechodzić standardową ścieżkę?
2. Chcesz trafić do firmy z fajną atmosferą czy “tylko kasa się liczy, więc zap…”?
3. Być szanowany czy szykanowany?
4. Być ch… wobec innych i zamknąć sobie wiele ścieżek rozwoju?
5. Być lepszym w swojej pracy?
6. Rozumieć po co pracujesz, czy pracować po to by dostać pieniądze?
7. Być profesjonalistą czy półśrodkiem?
Odpowiedzi na te pytania pozostawiam Tobie.
Przytoczona historyjka w pierwszym akapicie jest gierką zwaną “I tu cię mam ty sku…..” z książki pt. “W co grają ludzie. Psychologia stosunków międzyludzkich” Eric Berne. Dodatkowe informacje można znaleźć w książkach:

“Dochodząc do TAK. Negocjowanie bez poddawania się” William Ury, Roger Fisher
“Mądrość Psychopatów” Kevin Dutton
“Emotional Intelligence 2.0” Travis Bradberry, Jean Greaves.
