Kolejny tydzień i kolejne wydanie naszej Prasówki Technologicznej. Tym razem przedstawiamy materiały dotyczące wydajności frontendu, a także rozważania dotyczące backendowych języków programowania, które mogą mieć określoną datę przydatności do spożycia. Wszystkim zainteresowanych technologią i jej wpływem na nasze codzienne życie polecamy tekst o nowej ustawie dotyczącej walki z uzależnieniem od mediów społecznościowych, a także o najnowszym wynalazku naukowców pracujących dla Pentagonu. 
Frontend
1. Każdy nowy feature dla JavaScript musi przejść przez cztery etapy, zanim zostanie oficjalnie zawarty w języku. W tym artykule przeczytasz o najbardziej oczekiwanych propozycjach, które mają dużą szansę zostać zawarte w JavaScript.
Więcej na ten temat tutaj.
2. Kompozycja funkcji to jedna z cech, które pozwalają na odróżnieniepodejściem funkcjonalnego od object-oriented w JavaScript. W tym artykule zostanie wyjaśniona różnica pomiędzy hierarchią klasy i funkcji złożonej, demonstrując tym samym korzyści wynikające z odpowiedniej kompozycji funkcji i programowania funkcjonalnego w JavaScript.
Więcej na ten temat tutaj. 
3. W lipcu Mozilla wypuściła na rynek Firefox 68, zawierający kilka interesujących zmian dla tej przeglądarki, m.in. ciemny ekran dla trybu czytania, ulepszenie kontrastu i procedur bezpieczeństwa. Ponadto, Firefox 68 wprowadziła również parę nowych features dla CSS, w tym CSS Scroll Snapping. W tym artykule dowiesz się czego należy się spodziewać po zmianach w CSS Firefoxa 68. 
Więcej na ten temat tutaj.
Backend
1. Java Development Kit (JDK) 13, kolejnej wersja Javy, przeszedł niedawno do kolejnej fazy (tzw. “rampdown”). Oznacza to, że zestaw nowych cech, które zostaną wprowadzone do Javy jest już skompletowany i nie ulegnie zmianom. W tym artykule przeczytacie jakich zmian i unowocześnień należy się spodziewać w JDK 13, które już we wrześniu tego roku zawita na rynku.  
Więcej na ten temat tutaj.
2. Nie każdy język programowania może trwać wiecznie. Nawet te najbardziej popularne mogą z czasem popaść w niepamięć w momencie, w którym nowe pokolenia developerów zaczynają sięgać po inne języki i frameworki, z którymi łatwiej się im pracuje. W poniższym tekście dowiecie się, jakie pięć języków programowania prawdopodobnie są skazane na wymarcie.
Więcej na ten temat tutaj.
W ciągu ostatnich lat nastąpiło duże zróżnicowanie w zakresie narzędzi oraz technologii stosowanych w obszarze aplikacji internetowych. Na skutek tego zróżnicowania wielu deweloperów zaczęły nękać pytania i wątpliwości co do wyboru rozwiązań. Przeczytajcie poniższy tekst, aby dowiedzieć się na co zwracać uwagę przy doborze odpowiedniej technologii. 
Więcej na ten temat tutaj. 
Inne
1. Kudelski Security, firma oferująca usługi IT, ma w planach wdrożenie celowo naszpikowanej podatnościami technologii opartej na blockchainie. Tym sposobem chce ona zwiększyć świadomość użytkowników blockchaina i wspomóc deweloperów w kreacji ulepszeń systemów bezpieczeństwa.
Więcej na ten temat tutaj.
2. Debata na temat szkodliwego wpływu mediów społecznościowych na nasze zdrowie psychiczne nie jest niczym nowym. Jednakże ostatnio Senat Stanów Zjednoczonych powziął konkretne działania zapobiegawcze – nowa ustawa nawołuje do zniesienia “uzależniających i zwodniczych technik”, które stosowane są przez social media w celu jak najdłuższego podtrzymania uwagi użytkowników. Projekt ten może w znacznej skali zmienić oblicze social media.
Więcej na ten temat tutaj.
3. Naukowcy pracujący dla Pentagonu ostatnio zaczęli opracowywać innowacyjną technikę biometryczną. W oparciu o unikalność bicia naszych serc stworzono laser będący w stanie rozpoznać konkretnych ludzi z odległości 200 metrów. A to dopiero początek pracy nad tzw. Jetsonem.
Więcej na ten temat tutaj.